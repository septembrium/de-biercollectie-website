+++

title = "Gert is naar de Hopduvel geweest, prospectie!"
description = "We proeven Geuze Tilquin Quetsche, Rebelle Brett Limited edition en 3 Fonteinen Cuvée Armand en Gaston"
banner = "banners/rebelle_brett_ale_tilquin_quetsche_3fonteinen_cuvee.jpg"
categories = ["prospectie"]
date = "2017-02-20T21:03:55+01:00"
draft = false
tags = ["Geuze", "Brett", "3 Fonteinen", "Tilquin"]

+++

Gert was zijn leeggoed gaan terugbrengen naar de [Hopduvel](https://goo.gl/maps/e1w8arYjyaF2) in Gent zonder ook maar de minste intentie om iets aan te schaffen. Dat is niet gelukt. Een zorgvuldig onderzoek om na te gaan wat we voor de volgende afleveringen zouden kiezen werd onmiddellijk ingesteld.

<!--more-->
Uit wat ze in Amerika schoon verwoorden als de "beer haul" selecteerden we 3 bieren.

## Oude Quetsche Tilquin à l'Ancienne  
Een heerlijk zuur bier dat je al enkel voor het uitzicht zou schenken. Het is trouwens gemaakt van pruimen en lambic, al moet je die pruimensmaak wel ver gaan zoeken.

## Limited Edition Rebelle Brett Ale  
[Brouwerij 't Kroontje](http://www.tkroontje.be/) heeft Brett Ale gemaakt, dat is bier met de wilde gist [Brettanomyces](https://en.wikipedia.org/wiki/Brettanomyces) die hier en daar wel eens durft voor te komen in de natuur net zoals de spontane gisting die er is bij het maken van Geuze. De smaak is weliswaar volkomen anders en nieuw voor veel mensen.

## 3 Fonteinen Cuvée Armand & Gaston
Het is vrij snel duidelijk waarom dit door [3 Fonteinen](https://3fonteinen.be/) de naam "Cuvée" krijgt. Het is een smaakbom, de kruidigheid van dit kunstwerk snijdt zonder de minste moeite door het zure geuzekarakter. Ook licht bitter en het zuur gaat in de richting van citrus of balsamico azijn.

## Proeven!
We moeten ze allemaal nog een paar keer proeven want oefening baart nu eenmaal kunst. Maar die Brett Ale is de grootste kanshebber omdat het een tof verhaal en fascinerende smaak heeft.
